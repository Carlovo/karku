# Tovenaar Subklasse: Schaduwtovenaar

Wat is licht?
Geleerden buigen zich al millennia over dit vraagstuk.
Hoewel hierop nog geen sluitend antwoord is, zijn er al wel een aantal dingen duidelijk.
Licht wil zich verdelen en licht beweegt zich snel.
Door licht een beetje te buigen en zo plekken te verlichten waar het licht anders niet was gekomen, kunnen schaduwtovenaars veel energie vrijmaken.

## Kenmerken van een Schaduwtovenaar

### Vanaf Niveau 2

#### Herverdeel Licht

Het samenspel van licht en duisternis manipuleren is het eerste wat je leert als schaduwtovenaar.
Tot een reikwijdte van 5 ft kun je als actie dimlicht scheiden in fel licht en duisternis.
Op deze manier kun je zelfs gecompliceerde vormen produceren zoals tekst.
Om dit effect in stand te houden moet je je er mentaal op concentreren, alsof je je aan het concentreren bent op een spreuk.

#### Schaduwschildwacht

Je mag _vind vriendeling_ toevoegen aan je spreukenboek.
Als je deze spreuk al daarin hebt staan, dan mag je een andere tovenaarsspreuk van niveau 1 naar keus toevoegen.

Je kunt die spreuk vanaf nu gebruiken om je schaduw te ontwaken en als vriendeling te gebruiken.
Het wezen schaduw verschijnt verder als vriendeling zoals de spreuk voorschrijft.
Je 'natuurlijke' schaduw verdwijnt dan.
Zie de _Monster Manual, Shadow p.269_ voor de eigenschappen van een schaduw.
De materiaalkosten van de spreuk vervallen, als je je schaduw ermee ontwaakt.

De eigenschappen van een vriendeling gaan boven die van een schaduwmonster.
Je schaduw heeft jouw rechtvaardigheidsgevoel.
Ook komt er geen nieuwe schaduw uit wezens die jouw schaduw eventueel doodt met zijn aanval vloei kracht af.
Daarnaast heeft jouw schaduw nog een aantal extra eigenschappen:

- Je kunt een bonusactie gebruiken om je schaduw weer aan je vast te laten komen.
Je schaduw heeft dan geen eigen ruimte meer nodig en kan niet meer bewegen of andere acties uitvoeren.
Je vriendeling is in deze toestand niet te onderscheiden van een normale schaduw zonder magie.
- Je kunt een bonusactie gebruiken om je schaduw van je los te maken.
- Als reactie op bewusteloos raken kun je je vriendelijk van je losmaken.
- Je schaduw zal je verdedigen als je bewusteloos raakt.
In dit geval mag die zelfs de actie Toeslaan gebruiken.

Als je schaduw aan je vastzit, dan geniet je de volgende voordelen:

- Je krijgt 60 ft zicht in het donker of 30 ft extra als je dat al hebt.
- Je kunt niet verrast worden door gevechten.
- Je wordt behendig in sluipen, maar alleen in dimlicht of het donker.
Als je dat al bent (in die situaties), dan mag je dan je behendigheidsbonus verdubbelen.
- Je mag de actie Verstop als bonusactie uitvoeren in dimlicht of het donker.

### Vanaf Niveau 6

#### Schimmige wegen

Je kunt je bonusactie gebruiken om jezelf en je schaduwvriendeling magisch van plek te laten wisselen.
Dit kan alleen wanneer jij en je schaduw in dimlicht of duisternis zijn en op maximaal 100 ft afstand van elkaar.

#### Schaduwpose

Als je schaduwvriendeling aan je vastzit en jullie zijn beiden in dimlicht of duisternis, dan kun je als actie onzichtbaar worden.
Dit effect eindigt direct als een van jullie in fel licht komt.
Daarnaast worden jullie direct weer zichtbaar als je beweegt of een actie uitvoert.

### Vanaf Niveau 10

#### Schaduwverbond

Wanneer je schaduw binnen 100 ft overlapt met iets of diens schaduw dat hooguit 100 ft van jou verwijderd is, dan kun je als actie het manipuleren alsof je het toverkunstje _magische hand_ daarvoor zou hebben gebruikt.

#### Schaduwverstand

Je kunt telepathisch communiceren met wezens die je schaduwvriendeling aanraken of als hun schaduw jouw schaduwvriendeling aanraakt.

Dit doe je door als actie een telepathische band te creëren met een ander wezen.
Jij en je schaduwvriendeling, en jij en de ander mogen hooguit 100 ft van elkaar verwijdert zijn om dit te laten werken.
Daarnaast moet het andere wezen een taal kunnen, maar jullie hoeven geen taal te delen om elkaar te begrijpen.
Het wezen heeft direct door dat diens verstand wordt beïnvloed, maar weet niet hoe of door wie.

Je kunt de band ten alle tijden verbreken.
De band breekt ook bij het overschreiden van de afstandslimiet, als één van de betrokennen in fel licht komt, of als je dit effect opnieuw gebruikt op een ander wezen.

Wanneer je op deze manier met iemand verbonden bent, dan kun je ook proberen dieper in iemands verstand te graven.
Als een actie kun je een vraag formuleren en op zoek gaan naar een antwoord in het geheugen van de ander.
De ander maakt een wijsheidsredding tegen de MG van jouw spreukreddingen.
Je kunt deze actie slechts één keer per dag per wezen gebruiken.

### Vanaf Niveau 14

#### Gehuld in Schaduwen

Je kunt je actie gebruiken om je schaduwvriendeling weg te zenden.
Iemand naar jouw keus die je schaduw op dat moment aanraakt krijgt dan een minuut lang alle kenmerken van het wezen schaduw behalve Draineer Kracht(, maar dus wel ook de zwakte voor stralingsschade en Gevoeligheid voor Zonlicht!).
Daarnaast kan het wezen elke beurt de actie Ontwijk uitvoeren als bonusactie door zich te omhullen met de schaduwen om zich heen.
Het wezen dat je hiermee begunstigt moet welwillend zijn.

Als je dit effect op jezelf gebruikt dan geniet je nog steeds van de voordelen die hierboven beschreven zijn voor als je schaduwvriendeling aan je vast zit.

Deze actie kun je slechts één keer per dag uitvoeren.

## Kanttekeningen

_"Ik kwam ooit in een universum waar het oplossen van rekensommetjes geld opleverde._
_Ik heb toen wat bijverdiend door andere mensen voor me te laten rekenen via Schaduwverstand._
_Dit leverde echter niet veel op._
_Men had in dat universum allemaal supersterkte rekenmachines, maar weinig magie._
_Het was een saaie bedoening."_
_- Karku,_
_nobele herontdekker van de kunst en kunde in het magisch bewerken van schaduwen,_
_eerste opzichter obscure geschriften in ruste van het Kasteel der Kandelaren,_
_gepensioneerd piraat_
_enz. enz._

## Notities

Het doel van deze subklasse is een tovenaar met veel interactie met diens vriendeling.
Veel andere klassen hadden al wel zo een subklasse.

Bij de telepathie heeft het andere wezen niet per se door dat het om telepathie gaat.
Je kunt iemand dus proberen wijs te maken dat die schizofreen of zo wordt.
Dit heeft natuurlijk weinig kans van slagen in een wereld met veel magie.
Al kun je dan misschien wel proberen je voor te doen als hogere macht.

Omwille van de leesbaarheid zijn de regels hierboven niet helemaal dichtgetimmerd.
Het belangrijkste wat je moet onthouden om bizarre situaties te voorkomen is: alle afstanden tussen alles wat meedoet in een effect mag niet meer dan 100 ft mag zijn.
Bijvoorbeeld: bij het kenmerk Schaduwverstand moet de afstand tussen jou, de ander en de plek waar de overlap plaatsvindt elk 100 ft of minder zijn.

Kun je alleen in het geheugen kijken met schaduwverstand of ook iemands vermogen tot redeneren aanspreken?
Dat laatste kan handig zijn om te zien hoe iemand zou reageren op een bepaald voorstel.
Daarnaast kun je misschien wel bitcoins minen door heel veel mensen rekensommetjes voor je te laten doen.
