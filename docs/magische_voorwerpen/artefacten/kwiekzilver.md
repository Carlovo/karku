# Kwíekzilver

_Wonderlijk voorwerk,_
_artefact (afstemming vereist)_

Idool van de verloren god van de kenku.
Het idool ziet eruit als donker kwik in de vorm van gespreide kraaienvleugels.
De onderste uiteinden druppelen constant donker kwik dat in rook opstijgt en weer condenseert op de bovenkant van het idool.

Kenku noemen een kind meestal naar één van de eerste geluiden die het namaakt.
Deze god had niet echt een naam, omdat hij alle geluiden kon maken en niemand wist het eerste geluid dat hij ooit gemaakt zou hebben.
Velen noemden hem Kwíek naar het irritant hoge geluid dat hij kon maken om vijanden te verwarren.

Langer geleden dan een sterveling zich kan herinneren heeft Graz'zt de kenku gecorrumpeerd tot het bestelen van hun eigen god.
Kwíek had de inmenging van Graz'zt in deze actie niet door en concentreerde zich in de nasleep daarom volledig op het straffen van zijn eigen onderdanen.
Tijdens deze chaos stal Graz'zt Kwíekzilver en gebruikte het om zijn slagzwaard te versterken tot wat we nu kennen als de Smartegolf.
Nadat Kwíek en de kenku door hun onderlinge worsteling enorm verzwakt waren, heeft Graz'zt Kwíek vermoord met zijn nieuwe wapen.
Vervolgens is Kwíek's rijk in het elementaire vlak van lucht opgeslokt door Graz'zt's laag van het Peilloze.

**_Kwíek._**
Je kunt een zeer irritant hoog geluid uitbrengen.
Dit kun je 3 keer per dag als actie doen.
Iedereen in een 120 ft kegel moet dan een MG 17 redding in Uithoudingsvermogen uitvoeren.
Wezens die falen raken door dit geluid verlamd.
Een wezen mag aan het eind van diens volgende beurten de reddingsworp herhalen om de verlamming te stoppen.
Bouwsels en wezens zonder gehoor zijn immuun voor dit effect.

**_Extra Taal._**
Je kan Auran spreken, lezen en schrijven.

**_Goddelijke Vliegsnelheid._**
Je krijgt een vliegsnelheid van 150 ft per ronde.

**_Goddelijke Behendigheid._**
Je maximale Behendigheid en je Behendigheid verhogen met 2.
Verder word je bekwaam met reddingsworpen in Behendigheid.
Als je dat al bent, dan mag je je bekwaamheidsbonus daarbij voortaan verdubbelen.

**_Gecorrumpeerd door Graz'zt._**
Doordat dit materiaal zo lang in het bezit is geweest van Graz'zt, is het deels gecorrumpeerd geraakt.
Wanneer je begint aan je afstemmen met dit artefact lijd je 6d6 gifschade, 6d6 zuurschade en 6d6 afsterfschade.
Wanneer je het proces van afstemmen stopt, succesvol of niet, dan leid je nogmaals 6d6 schade in dezelfde categorieën.
Verder heb je nadeel op doodsreddingsworpen en verval je in één onwillekeurige waanzin van Graz'zt (zie _Mordenkainen's Tome of Foes_ blz. 149: _Graz'zt_), beide zolang Graz'zt nog bestaat.

**_Kwíekzilver Herstellen._**
Je kunt je afstemmen met Smartegolf in een jaar en een dag tijd.
Smartegolf zal je in die tijd proberen te corrumperen door je te confronteren met je diepste verlangens en je beloven te helpen bij het bereiken hiervan.
Smartegolf is overigens net zo opportunistisch als Graz'zt zelf.
Hij zal je ook daadwerkelijk helpen als dat in zijn voordeel is.
Hij zal je zelfs volledig steunen in een gevecht tegen zijn maker en dan oude meester.
Wanneer je afgestemd bent met Smartegolf kun je hem als actie bevelen zichzelf te vernietigen.
Hierbij ontstaat er een +3 breedzwaard en het Zilver van Kwíek.
Deze metallische vloeistof kun je meenemen naar Limbo.
Daar kan een wezen dat intens verlangt naar vliegen Het Zilver met diens wil over de tijd van een jaar en een dag herstellen tot Kwíekzilver.

**_Opstaan als Kwíek._**
Kwíekzilver kan een kenku op het elementaire vlak van lucht doen rijzen tot een hernieuwde vorm van Kwíek.
Deze zal de macht hebben de vloek over de kenku op te heffen, maar niet de hebzucht wegnemen uit hun collectieve ziel die Graz'zt er ooit heeft ingepland.

**_Kwíekzilver Vernietigen._**
Je kunt Kwíekzilver meenemen naar Limbo.
Daar kan een wezen dat intens verlangt naar een onderaards leven Het Zilver met diens wil over de tijd van een jaar en een dag transformeren tot ordinair adamant.

## Notities

Karku weet dit alles, maar deze kennis is vervloekt door Graz'zt.
Iemand die dit te weten komt, verandert direct in een allip.
Karku heeft de kennis in zich ingekapseld en moet er voorzichtig mee omgaan.
Dit plan weten of uitvoeren zou uiteraard de toorn van Graz'zt aantrekken en waarschijnlijk ook anderen die zich graag met hoge magie bemoeien.
