# Karku

Karku is een kenku.
Zoals alle kenku wilde Karku leren vliegen.
Hetgeen wat daar lange tijd het dichtst bij kwam was leven in het kraaiennest van een piratenschip.

Op een dag meerde het schip waar Karku op diende aan bij het Kasteel der Kandelaren.
Een monnik daar zag potentie in hem en kocht hem vrij.

## Karku in het Kasteel der Kandelaren

Het leven als monnik ging Karku verrassend goed af.
Hij was gewend aan de eenzaamheid door lange tijden door te brengen in het kraaiennest.
Al snel ontdekte hij ook een enorme leesgierigheid in zichzelf.
Uiteraard hoopte hij in de geschriften van Het Kasteel het geheim te ontdekken dat zijn ras of op zijn minst hem weer zou kunnen laten vliegen.

Karku werd opzichter van de obscure geschriften.
Deze plekken zijn namelijk levensgevaarlijk om te bereiken voor 'normale' bewoners van Het Kasteel.
(Uitzonderlijke bewoners hebben wel wat beters te doen dan daar een paar perkamenten ophalen.)
Zo moet je bijvoorbeeld over smalle richels en via touwladders langs ravijnen klauteren, ook in zwaar weer.
Ook dit ging Karku makkelijk af met zijn ervaring als matroos.

Zodoende had Karku toegang tot alle obscure geschriften in Het Kasteel.
In de vertrekken onder zijn hoede is het erg rustig.
Door zijn (initieel) lage rang had hij relatief veel vrije tijd.
Hierdoor heeft hij een ruime hoeveelheid ervan kunnen besturen.

Daarnaast waren die vertrekken een handig toevluchtsoord.
Soms zaten er boze monniken achter hem aan als de piraat weer even bij Karku naar boven kwam.
Er zijn na Karku's vertrek ontelbaar veel glimmende objecten in de obscure geschriften teruggevonden...

## Afscheid van Het Kasteel: Karku's Kanttekeningen

Door al zijn studie en de begeleiding binnen Het Kasteel werd Karku een machtig tovenaar.
Als snel leerde hij zodoende de spreuk _vlieg_.
Dit vond hij echter niet genoeg.
Hij wilde zijn ras weer kunnen laten vliegen zoals het dat ooit kon.
Na decennia studie had hij de sleutel hiertoe nog niet ontdekt, maar had hij wel veel aanwijzingen gevonden.

Uiteindelijk werd de drang voor Karku te groot om aan de slag te gaan met deze aanwijzingen.
Hij vroeg ontslag aan om verder op onderzoek te gaan in de wereld en zijn levensdoel te bereiken.
(Je kunt niet zomaar ontslag nemen uit Het Kasteel, omdat je misschien meer weet dan goed voor de wereld is.)
Zijn ontslag werd goedgekeurd, uiteraard door de bewondering die velen hadden voor zijn enorme drang een groots stuk verloren geschiedenis te herontdekken.

Voor je liggen Karku's Kanttekeningen.
Zijn afscheidsgeschenk aan Het Kasteel.
Het resultaat van decennia ploegen door verloren gewaande kennis over het multiversum.

## Papa Fume une Pipe

Naast Karku's onkunde tot vliegen moet hij natuurlijk ook leven met de andere beperking waarmee kenku vervloekt zijn.
Karku heeft onderhand zoveel gelezen en zoveel (magische) trucjes geleerd dat je in de meeste gesprekken niet meer merkt dat hij zinssnedes citeert.
Hooguit klinkt hij af en toe een beetje oubollig, elitair of boekachtig.
Mocht hij toch met zijn mond vol tanden komen te staan, dan is hij uiteraard veel te trots om dit toe te geven.
In die gevallen antwoordt hij simpelweg met: _"Papa fume une pipe."_

De geur van Karku's favoriete smaak tabak is moeilijk te missen als je zijn kanttekeningen leest.
