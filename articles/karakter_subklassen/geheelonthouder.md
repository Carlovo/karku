# Stembinder Subklasse: Geheelonthouder

Stembinders staan erom bekend hun aangeboren krachten te moeten gebruiken, anders gaan die hun eigen leven leiden.
Sommige stembinders vinden een manier om de krachten in zich in toom te houden.
Dit vereist zowel discipline op het gebied van magie als op het gebied van karakter.
Vuurballen schieten is nu eenmaal een handige eigenschap bij ruzie.
Door de magische krachten niet vrijelijk te laten stromen transformeert de huid van deze zogenaamde geheelonthouders langzaam in een magische barrière.

Geoefende geheelonthouders kunnen zelfs magie van anderen in zich opnemen, opslaan en later gebruiken voor hun eigen doeleinden.
Deze energie moet ergens blijven.
Het opslaan van magische energie gaat dan ook meestal gepaard met rare lichamelijke ontwikkelingen, zoals het toenemen van lichaamshaar, buikvet of nagellengte.
Weer anderen gaan steeds meer boeren en scheten laten.
Ook bekend zijn nagels die licht gaan geven aan de randen.
Bij kwaadaardige geheelonthouders wordt vaak genoemd dat er complexe tattoos op hun huid verschijnen die een eigen leven lijken te leiden.

[TOC]

## Kenmerken van een Geheelonthouder

### Vanaf Niveau 1

#### Geheelonthouding

Je legt je toe op het in toom houden van magische effecten in plaats van ze zelf te genereren.
Je kunt als stembinder alleen spreuken van het type afzwering en waarzeggerij leren en uitvoeren.
Het uitvoeren van overige magie via andere manieren zoals voorwerpen kan wel nog, zelfs als deze vereisen dat je een stembinder bent.

#### Anti-Magische Huid

Je controle over de magie die vat heeft op je lichaam stelt je in staat om in beperkte mate ook magische invloeden van buitenaf op je te beheersen.
Je bent immuun voor de effecten van toverkunstjes.
Je bent immuun voor de invloedssferen van spreuken die uitgevoerd zijn op hetzelfde niveau of lager als dat van je hoogste niveau tegoed aan spreuken als stembinder.

Je kunt als reactie op binnen de invloedssfeer van een spreuk komen je immuniteit voor die specifieke uitvoering van de spreuk opheffen.
Op die manier kun je bijvoorbeeld meegenieten van de effecten van _begeleidende flits_ of _heilige aura_.

Dit kenmerk kan niet gebruikt worden voor de magische effecten van spreuken die zijn uitgevoerd voor je geboorte.

#### Spreuk-Absorberend Lichaam

De invloed van sterkere en gerichtere magische effecten kun je met wat meer moeite ook buiten je lichaam houden.
Je kunt spreuken absorberen als reactie.
Dit kan alleen als alleen jij het enige doelwit bent van de spreuk.
(Een spreuk die een invloedssfeer genereert, kan dus per definitie niet.)
Daarnaast heb je een leeg tegoed voor spreuken als stembinder nodig.
Dit tegoed moet van hetzelfde niveau zijn als waarop de spreuk is uitgesproken of hoger.

Als onderdeel van dezelfde reactie kun je deze spreuk zelf uitvoeren.
Je kunt de spreuk ook bewaren.
Deze vult dan dat ene tegoed voor onbepaalde tijd.

In beide gevallen kan de spreuk slechts eenmalig worden ingezet.
Ook wordt de spreuk uitgevoerd op het niveau waarop deze oorspronkelijk is uitgevoerd, zelfs als je hem als hoger tegoed hebt opgeslagen.
Daarnaast kun je eventueel al ingevulde details niet meer aanpassen: _commando_ 'loslaten' blijft _commando_ 'loslaten' en kan niet als _commando_ 'vallen' worden ingezet.
Je weet deze details van een spreuk in je.
Metamagie mag zoals gebruikelijk ingezet worden op de spreuken die je uitvoert met dit kenmerk.
Ten slotte heb je geen materiële componenten meer nodig om de spreuk uit te voeren.

De energie van een geabsorbeerde spreuk omzetten naar een algemeen tegoed voor spreuken als stembinder kan ook.
Dit kost een bonusactie en is niet terug te draaien.
Je kunt spreuken alleen omzetten naar een tegoed waarop de spreuk is uitgevoerd.
Dit geldt ook als je de spreuk geabsorbeerd hebt in een tegoed van een hoger niveau.

Dit kenmerk kan niet gebruikt worden voor de magische effecten van spreuken die zijn uitgevoerd voor je geboorte.

#### Zelf-Gecentreerd

Je bent van nature zeer gefocust op de magische energie in je eigen lichaam.
Je kunt je eigen lichaam gebruiken als focus voor het uitvoeren van spreuken.

#### Gevoelige Huid

Het in toom houden van de magie in je eigen lichaam vereist constante aandacht, waardoor je zeer fijngevoelig bent geworden voor alle effecten van magie.
Je kunt _detecteer magie_ uitvoeren wanneer je maar wilt, zonder daarvoor je tegoed aan spreuken aan te spreken.

### Vanaf Niveau 6

#### Ken Je Vijand

Je leert je afwering voor magische effecten verder te verbreden dan enkel voor die van spreuken.
Je kunt jezelf immuun maken voor aangeboren of aangeleerde magische effect van wezens, of ingebouwde effecten bij voorwerpen.
Voordat je dit kunt, moet je een ritueel met één exemplaar uitvoeren alsof je een spreuk als ritueel uitvoert.
Tijdens het ritueel moet je het wezen of voorwerp aanraken.

Bij voorwerpen moeten deze in werkende staat aanwezig zijn.
Dit kenmerk kan niet gebruikt worden bij magische effecten van voorwerpen die ouder zijn dan jij.

Bij wezens kun je dit alleen doen als deze een uitdagingsrang hebben die lager is dan jouw niveau als stembinder.
Het wezen moet hieraan meewerken of tenminste niet in staat zijn significant tegen te werken.
Als het wezen is overleden, dan mag dat niet langer dan één uur geleden zijn.
Daarnaast moet het lijk in een herkenbare staat zijn.
Bijvoorbeeld: een onthoofde en licht verschroeide bottenduivel is prima, maar een door _desintegreer_ verpulverde bottenduivel niet.

Daarnaast kan dit je alleen immuun maken tegen kenmerken in het wezen dat je onderzoekt.
Een duivelskunstenaar onderzoeken maakt je alleen immuun tegen diens soorten ouderige aanroepingen.
Een zilveren draak wormeling onderzoeken maakt je dan weer wel immuun tegen de koude en verlammende adem van een oudere zilveren draken, maar pas als jouw niveau als stembinder even hoog is als de uitdagingsrang van de draak.
Dit kenmerk kan ingezet worden bij magische effecten van wezens die ouder zijn dan jij, tenzij het effect voor je geboorte is gecreëerd.

In het vervolg kun je jezelf immuun maken voor een soort magisch effect van dit soort wezens of voorwerpen.
Je kunt dit dan doen als reactie op onder invloed komen te staan van een soort magisch effect.
De immuniteit duurt één ronde en kan een ronde voortgezet worden door wederom je reactie te gebruiken.
Dit kenmerk heeft betrekking op zowel aangeboren als aangeleerde magie, dus zowel de Verlammende Aanraking van een lijkenvreter als het Voorteken van een bezweerder kunnen hiermee worden afgewend.

#### Absorberende Afzwering

De ruimte waarin het je lukt magische energie in toom te houden begint zich langzaam tot buiten je lichaam te strekken.
Je kunt vanaf nu ook je Spreuk-Absorberende Lichaam kenmerk gebruiken via de spreuken _tegenspreuk_ en _verdrijf magie_.
Je mag het leeggekomen tegoed van _tegenspreuk_ en _verdrijf magie_ direct gebruiken om jezelf op te laden met de geabsorbeerde spreuk.

Als de spreuk een bepaalde duur heeft en al gaande was, dan moet je de verstreken tijd afhalen van de totale duur hoe lang je deze nog kan uitvoeren.
In dit geval is het ook niet mogelijk het tegoed om te zetten in een algemeen tegoed voor stembinders.

#### Resonantie

Je leert je eigen magische krachten te laten resoneren met de magie die je hebt geabsorbeerd.
Je mag vanaf nu spreuken uitvoeren op een hoger niveau dan dat waarop je ze hebt geabsorbeerd.
Dit moet dan wel normaal gesproken ook mogelijk zijn, zoals bij _vuurbal_.
Natuurlijk moet je wel het juiste niveau tegoed hebben voor het uitvoeren van de spreuk.
Het tegoed van de spreuk waarin deze was opgeslagen wordt omgezet naar een algemeen tegoed voor stembinders.

#### Magie-Ontwijking

Je kennis van magie verbuigen is zo verbreed dat je ongerichte effecten makkelijk van je af kan laten glijden.
Je hebt voordeel op reddingen tegen de effecten van alle magie.
Daarbovenop, in zulke situaties leidt je slechts de helft van de schade bij falen en geen schade bij succes.

#### Versterkte Afzwering

Zie _Player's Handbook_ blz. 115: _Improved Abjuration_.

#### Versterkte Waarzeggerij

Zie _Player's Handbook_ blz. 115: _Improved Abjuration_, maar dan dus voor waarzeggerij.

#### Extra Spreuken

Je leert _verdrijf vloek_ en _gering herstel_.

### Vanaf Niveau 14

#### Magische Drainage

Je beheersing van de stroming van magie is zo gegroeid dat het je vanaf nu in staat stelt de magische krachten van anderen uit te putten.
Wanneer je een wezen binnen 60 ft afstand magie ziet bedrijven, dan kun je als reactie de kosten van deze uitvoering verhogen.
Dit kun je doen met dezelfde reactie als die waarin je je Spreuk-Absorberend Lichaam of Ken Je Vijand kenmerk gebruikt.

Als het wezen een spreuk uitvoerde, dan raakt het wezen nog een tegoed aan spreuken kwijt in de klasse en van het niveau waarop de spreuk werd uitgevoerd.
Is dat op, dan gaat het eerstvolgende lagere tegoed op.
Zijn die er niet meer, dan kan het wezen tot het eind van diens volgende ronde geen toverkunstjes meer uitvoeren.
Je weet of je met jouw actie succesvol een extra tegoed hebt uitgeput.

Voerde het wezen een opladingsactie uit, dan is de eerstvolgende oplading met nadeel.
(Rol met twee dobbelstenen tot het wezen weer een keer succesvol op heeft kunnen laden.)

Bij magische effecten afkomstig van een magisch object dat ladingen heeft, dan verbruikt het object dubbele ladingen.
Als dit zou leiden tot een negatief aantal ladingen, dan wordt het aantal ladingen teruggebracht tot nul en vervalt het eerstvolgende laadmoment.

In alle andere gevallen, zoals bij toverkunstjes of voorwerpen zonder lading, kunnen deze tot het eind van de volgende ronde niet gebruikt worden.

#### Autodidact

Je verwaarlozing van het leren van spreuken buiten afzwering en waarzeggerij zorgt ervoor dat je meer tijd hebt om je te verdiepen in spreuken binnen deze categorie maar buiten je eigen klasse.
Je verliest klassenrestricties met het leren van spreuken als stembinder.
Nog steeds kun je alleen spreuken van het type afzwering en waarzeggerij leren.

#### Extra Spreuken 2

Je leert _groots herstel_.

### Vanaf Niveau 18

#### Tweede Huid

Je beheersing van magische energie om je heen neemt verdere verfijning aan.
Je kunt spreuken uit perkamenten absorberen met je Spreuk-Absorberende Lichaam.
De spreuk is daarna van het perkament verdwenen.

Je kunt ook geabsorbeerde spreuken uit je huid zetten op speciaal voor dit kenmerk geprepareerd perkament.
Dit kan via een ritueel van een uur per niveau spreuk en heeft geen verdere kosten naast het speciale perkament.
Als je je concentratie verliest in dit proces, dan is de spreuk en het speciale perkament verloren.

Wanneer je met dit kenmerk een spreuk op perkament hebt gezet of ervan hebt geabsorbeerd, dan kun je dit kenmerk pas nog een keer gebruiken als je een lange rustpauze hebt genomen.

Op dit niveau leer je ook het speciale perkament maken via een magisch ritueel.
Het maken van zo een perkament duurt een uur per niveau tegoed en kost eenzelfde tegoed van jouw spreuken als stembinder.
Als je je concentratie verliest in dit proces, dan is je tegoed verloren.

Verder zitten er nog een aantal bijzondere randvoorwaarden aan de grondstof voor dit proces.
Je moet dit soort wezens bestudeerd hebben met je Ken Je Vijand kenmerk.
Daarnaast moet het perkament vervaardigd worden uit leer van de huid van een overleden magiër.
Je kunt je Kerkermeester vragen of een bepaald wezen dat geen spreuken kan uitvoeren toch magisch genoeg is om dit proces ook mee te doorlopen.
Draken zijn een voor de hand liggend voorbeeld waarbij dit zou moeten kunnen.

Het wezen mag niet langer dan een dag zijn overleden.
Je kunt alleen perkamenten maken voor tegoeden van spreuken die het wezen bij leven kon uitvoeren.
Bijvoorbeeld: als je het lijk van een niveau 6 tovenaar hiervoor gebruikt, dan kun je 4 perkamenten van niveau 1, 3 perkamenten van niveau 2 en 3 perkamenten van niveau 3 uit diens huid vervaardigen.
Je Kerkermeester oordeelt welke tegoeden er te oogsten zijn uit andere wezens.
Je kan zelfs oordelen dat de huid van een wezen meer/betere perkamenten oplevert dan hierboven staat, omdat het wezen magischer is dan enkel de spreuken doen vermoeden, zoals bij een nycaloth.

Als je je concentratie verliest in dit proces, dan is het tegoed waar je mee bezig was verloren van het materiaal.
Bij het vervaardigen van het perkament geldt dat het lijk in een acceptabele toestand moet zijn.
Toch mag de huid mag flink geschonden zijn, want tijdens dit ritueel verbruik je magie om het eventueel weer op kwaliteit te krijgen.

#### Expert in Afzwering

Zie _Player's Handbook_ blz. 116: _Expert Divination_, maar dan dus voor afzwering.

#### Expert in Waarzeggerij

Zie _Player's Handbook_ blz. 116: _Expert Divination_.

#### Extra Spreuken 3

Je leert _anti-magisch veld_ en _onkwetsbaarheid_.

## Kanttekeningen

### Extra Achtergrondinformatie

Je eerste gedachte bij een geheelonthouder is vast dat het gaat om een saai of gefrustreerd persoon.
Deze geheelonthouders zijn er zeker, maar vraag altijd even verder.
Veel geheelonthouders houden er een zeer bijzondere levensfilosofie op na.
Geheelonthouders lijken daarin veel op klerken.

Er zijn ook hele families stembinders die de kunst van de geheelonthouding van generatie op generatie aan elkaar doorgeven.
Dit zijn meestal kwaadaardige stembinders die je beter kunt mijden.
Zeker als je magiër bent, wil je ze niet tegenkomen.
Je huid is niet veilig bij ze.

#### Families van Geheelonthouders

_"Je zult niet alleen tegen mij vechten, maar tegen de nalatenschap van talloze generaties eersteklas stembinders._
_Ik zal mijn voorvaders niet teleurstellen."_
_- Zandar, eerste huidhouder van het geslacht Zwarte Fonteijn_

Er zijn families waarin stembinders bij pensioen hun huid afgeven aan de nieuwe generatie in hun familie.
Dit moet gebeuren via een extreem pijnlijk ritueel waarbij de oudere sterft.
Op deze manier telt niet meer de geboortedatum van de jongste maar de oudste in de lijn bij kenmerken als Spreuk-Absorberend Lichaam.
Daarnaast blijven ook in de huid geabsorbeerde spreuken en de vergaarde kennis via Ken Je Vijand behouden.
In dit soort families komen vaak ook bijzondere erfstukken voor: kleding gemaakt van mensenleer geïmpregneerd met spreuken.

### Een Verstarde Blik

Perkamenten zijn normaal gesproken al uitzonderlijke voorwerpen.
Perkamenten vervaardigd door een geheelonthouder die een tweede huid wilde des te meer.
Geen twee zijn er hetzelfde.
Daarnaast zijn er allerlei bijeffecten in de literatuur bekend.
Zeer markant is dat je vaak het sterfmoment van het wezen van wie de huid was kan zien door diens ogen als je het perkament tegen het licht houdt.
Ook bekend is het horen van diepe verlangens of onvervulde wensen van het gebruikte wezen.
Soms lijdt je bij het uitvoeren van de spreuk psychische schade, terwijl je het gestorven wezen tegen je hoort schelden.

### Je Beheersing Verliezen

_"Als ik boos op iemand ben, dan beeld ik me in hoe ik alle vuurballen geabsorbeerd in mijn huid op diegene loslaat._
_Dit werkt altijd extreem relaxend."_
_- Wimbie, geheelonthoudend magiër en mental coach_

Van alle magiërs zal een geheelonthouder het minst snel de beheersing verliezen, maar ook zij kunnen een keer knappen.
Deze ontlading kan gepaard gaan met erge repercussies voor de geheelonthouder.
In het simpelste geval gaat dit gepaard met het lijden van psychische schade.
Soms zijn de consequenties zwaarder, zoals het verliezen van een paar niveaus als stembinder voor een paar dagen of een paar dagen transformeren tot stembinder van wilde magie.
In het ergste geval kan geboortedatumgrens verschuiven naar de huidige datum voor kenmerken als Spreuk-Absorberend Lichaam.

## Notities

### Op Avontuur met een Geheelonthouder

Dit is een extreme subklasse.
In Thay of de Negen Hellen ben je waarschijnlijk niet te stoppen, maar een stelletje ordinaire insectenberen kosten je al snel de kop.
In avonturen met weinig magie heb je het helemaal moeilijk waarschijnlijk.
Als je geluk hebt, zit er een tovenaar in je groep die je elke dag met een _vuurbal_ of zo kan opladen in die gevallen.
Daarnaast is deze subklasse extreem in complexiteit (voor een stembinder), een tovenaar en ambachtstovenaar zijn vergelijkbaar.
Je hebt veel extra kenmerken, extra boekhoudwerk wat er in je huid zit en je moet vaak je reactie gebruiken.

De extra kenmerken lijken misschien ongebalanceerd veel.
Onthoud dat normale stembinders bij een niveau stijgen keus hebben uit veel meer spreuken die ze sterker maken.
Die luxe heb je hier veel minder.
Zie [deze lijst](/karku/karakter_subklassen/extras/geheelonthouder_speukenlijst.html) hoe ontzettend beperkt je keuze is.
Je zal dus meer in horten en stoten sterker worden.
Je ontwikkeling zal wat gladder worden door Ken Je Vijand en Autodidact.

De geheelonthouder is hier neergezet op maximale kracht.
Spreek met je Kerkermeester af of je wat kenmerken kwijt moet in het avontuur waarin jullie spelen om het gebalanceerd te houden.
De kenmerken zijn binnen het niveau op volgorde neergezet van wat typischer is om te behouden.
Behoud in ieder geval altijd Geheelonthouding (duh), Anti-Magische Huid, Spreuk-Absorberend Lichaam, Ken Je Vijand, Magische Drainage en Tweede Huid.
Geef Gevoelige Huid en de extra spreuken alleen in avonturen met zeer weinig magie.
Gebruik de rest om te balanceren, al zou ik Absorberende Afzwering en Resonantie niet snel weglaten.

Wat andere puntjes waar je rekening mee kan houden.
Ken Je Vijand is waardeloos bij eindbazen.
Als die er veel zijn, geef dan Magie-Ontwijking.
Vecht je weinig tegen/met magiërs met spreuken, geef dan Autodidact voor meer variatie in spreuken.

Daarnaast kun je de balans verfijnen met de volgende opties.
Magie-Ontwijking werkt alleen op effecten met invloedssferen.
Met Autodidact kun je geen spreuken leren die qua smaak erg buiten de geheelonthouder vallen, zoals _verstandspiek_ en _ceremonie_.

### Wat Is Magie?

_"Magie is het tijdelijk vervormen van de natuurwetten."_
_- Onbekend_

Voor een speler op avontuur gaat met een geheelonthouder is het handig als de groep dezelfde mening heeft over wat magische effecten zijn.
Anders krijg je veel discussies tijdens het spel waarvoor een geheelonthouder immuun is of kan zijn enz.
Ik zou zeggen: definieer het breed, dan houd je het tenminste makkelijk.
Daarnaast nodigt een brede definitie uit tot creativiteit.
Je bent misschien dan wel immuun voor _Bigby's Hand_, maar niet voor die rots die Bigby's hand naar je hoofd slingert.

Een mooi brede definitie is: alles wat niet in de normale wereld zou kunnen.
Dus je bent immuun voor de gifadem van een groene draak, maar niet voor gifklauwen.
Dingen die de grens van deze definitie bereiken maar volgens mij nog steeds tellen zijn bijvoorbeeld de Verlammende Aanraking van een lijkenvreter of het Voorteken van een bezweerder.
Een voorbeeld van iets wat volgens mij over die grens gaat, is het Blindzicht kenmerk van een schelm, omdat deze hiervoor gehoor nodig heeft ipv. magie.
Ook bijvoorbeeld magisch vervormd terrein door behuizing van een draak gaat te ver; de reden van de vervorming is magisch, niet het terrein zelf.

Vervolgens kun je tussen de sessies kijken of de huidige regels te lomp of te zwak uitpakken.
Ik zou eerder wat kenmerken van de geheelonthouder afpakken/toevoegen dan aan een simpele definitie voor wat magie is tornen.

### Een Geheelonthouder als Niet-Spelend Karakter

Een magiër als deze is soms misschien te moeilijk om te implementeren als karakter, maar het kan ook een leuke eindbaas zijn.
Zie hoe je groep met veel magiërs reageert als alle magie niks uitricht en sterke spreuken retour afzender worden gestuurd.
